{HEADER}{CLS forcolor="Black"/}{BOLD}{color value="Blue"}Breve storia del brand The Strawberry Field.{/color}{/BOLD}{/HEADER}

{body}{p} Nel 1989 mi trovai a realizzare un piccolo giornaletto con un programma di 
 impaginazione chiamato Ventura Publisher. Al tempo lavori simili si facevano 
 con la macchina da scrivere e qualcuno mi insegn&ograve; anche a giustificare il 
 testo a pacchetto (cio&egrave; allineato a sinistra e a destra) scrivendo prima su 
 un foglio a quadretti. Il foglio con tre colonne a carattere proporzionale 
 giustificato a pacchetto e tante altre piccole chicche non sembrava certo 
 uscito da una stampantina ad aghi (la quale lavorava per un tempo 
 interminabile facendo un frastuono assordante). L'aspetto grafico accattivante 
 mi procur&ograve; la commissione di vari libretti e volantini ed ebbi anche la 
 possibilit&agrave; di stampare con una stampante laser. Non che con la laser si 
 facesse prima visto che ci voleva un quarto d'ora perch&egrave; uscisse la pagina 
 (con grande scoramento del proprietario al quale avevano detto che faceva 11 
 pagine al minuto), ma la risoluzione, pur non potendo andare oltre i 150 dpi 
 per problemi di memoria, dava veramente spettacolo.{/p} 
 
{p}In fondo a queste pubblicazioni appariva il marchio The Strawberry Field o in 
 qualche caso il pi&ugrave; autarchico e canzonatorio Antica Stramberia delle 
 Fragole.{/p} 
 
{p}Sempre in quell'anno mi comperai un modem con il quale collegarmi ad alcune 
 BBS della rete FidoNet. Un sysop (il proprietario della BBS) mi diede 
 l'opportunit&agrave; di installare un point per il quale usai lo stesso nickname 
 "The Strawberry Field". Per chi non la conoscesse, la rete Fidonet era un 
 network amatoriale in cui i vari nodi (BBS) si chiamavano tra loro nelle ore 
 notture (per problemi di costi telefonici) con dei modem analogici e si 
 scambiavano i messaggi che gli utenti dei singoli nodi lasciavano sulla BBS; 
 c'erano due tipi di mail: l'echomail assimilabile ad un newsgroup e la matrix 
 in cui i messaggi andavano "privatamente" da un utente all'altro allo stesso 
 modo delle mail di internet. Un point altri non era che una BBS personale in 
 grado di collegarsi al solo nodo che concedeva questa possibilit&agrave; e 
 permetteva di leggere la posta offline, altrimenti bisognava leggerla stando 
 collegati come si fa oggi con i servizi di webmail.{/p} 
 
{p}Ma il mio maggiore interesse era quello per la fotografia, avevo iniziato 
 seguendo gli insegnamenti di mio padre con la Kodak instamatic che mi aveva 
 regalato quando avevo 8 anni. Le foto che facevo sono sempre piaciute molto e 
 ricordo che la mestra incredula girava tutta la scuola per far vedere le foto 
 che avevo fatto durante l'uscita; per inciso quelle stesse foto furono molto 
 criticate da mio padre... Nel seguito ho iniziato ad usare le sue reflex 
 (rigorosamente Pentax) e mi furono anche commissionati alcuni servizi (sfilate 
 di moda); mentre invece ho sempre categoricamente rifiutato di fare servizi 
 matrimoniali. In effetti ai matrimoni andavo sempre armato di macchina 
 forografica, ma volevo sentirmi libero di riprendere quello che volevo; poi 
 magari qualcuno metteva nella cornice una foto mia e non quella del fotografo 
 ufficiale...{/p} 
 
{p}Per alcuni anni le tre cose viaggiarono separatamente: i lavori di grafica, i 
 collegamenti telematici in solo testo e le fotografie sulle pellicole. Poi 
 arrivarono i lettori CD e facendo scansionare le foto da un service si poteva 
 avere un PhotoCD con le proprie immagini da lavorare con il computer: ecco che 
 le foto si potevano unire alla grafica. Inoltre un bel giorno mi capit&ograve; per 
 le mani un programma che si chiamava Netscape Navigator: grazie a questo 
 sistema si poteva creare una "BBS" con grafica e foto (quello che noi oggi 
 chiamiamo "sito web"). Finalmente avevo trovato l'anello di congiunzíone tra 
 le due anime di «The Strawberry Field»: la parte "artistica" e quella di 
 comunicazione.{/p} 
 
{p}Pi&ugrave; recentemente mia moglie insistette perch&egrave; comprassi una videocamera per 
 riprendere nostro figlio cos&igrave; che potessimo ricordare dei bei momenti. Questa 
 nasceva gi&agrave; digitale e le relative riprese entrarono subito a far parte 
 integrante delle produzioni The Strawberry Field sfruttando le possibili 
 sinergie come &egrave; possibile constatare dal tutorial presente nel mio sito 
 (https://strawberryfield.altervista.org). {/p}
 
{p}Oggi il brand The Strawberry Field raccoglie tutte le produzioni fotografiche, 
 video e grafiche come questa BBS.{/p} {/body}